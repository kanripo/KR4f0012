# -*- mode: mandoku-view; -*-
#+TITLE: 梅村集
#+DATE: 2015-08-25 00:28:27.846060
#+PROPERTY: ID KR4f0012
#+PROPERTY: BASEEDITION WYG    
#+PROPERTY: JUAN 卷十七
<pb:KR4f0012_WYG_017-1a>¶
欽定四庫全書¶
　梅村集巻十七¶
　　　　　　　　　　國子監祭酒呉偉業撰¶
　五言絶句¶
　　子夜詞¶
人采蓮子青妾采梧子黄置身宛轉中纎小歡所嘗¶
　　其二¶
憶歡教儂書少小推無力别郎欲郎憐修牋自雕飾¶
<pb:KR4f0012_WYG_017-1b>¶
　　其三¶
夜凉入空房侍婢待除裝枕前鈎不下知未解衣裳¶
　　子夜歌¶
歡是南山雲半作北山雨不比薰爐香纒綿入懐裏¶
　　其二¶
夜夜枕手眠笑脱黄金釧傾身畏君輕背轉流光面¶
　　其三¶
故使歡見儂儂道不相識曽記馬上郎挾彈門前立¶
<pb:KR4f0012_WYG_017-2a>¶
　　其四¶
微笑佯牽伴低頭悮弄絃衆中誰賣眼又説是相憐¶
　　其五¶
雙纒五色縷與歡相連愛尚有宛轉絲織成合歡帶¶
　　其六¶
淺碧魚文纈輕紅杏子花比來糚束素加上木蘭紗¶
　　其七¶
儂如機上花春風吹不得剪刀太無賴斷我機中織¶
<pb:KR4f0012_WYG_017-2b>¶
　　其八¶
紅羅複斗帳四角垂明珠明珠勝明月月落君躊蹰¶
　　其九¶
指冷玉簫寒袖長羅袂溼此夜坐匡床春風無氣力¶
　　其十¶
夜色吹衣袂新聲出絳紗相逢更相認銀燭上鉛華¶
　　其十一¶
舞罷私自憐腰肢日嫋嫋總角諸少年虧他只言好¶
<pb:KR4f0012_WYG_017-3a>¶
　　其十二¶
玉枕湘文簟金爐鳳腦烟君來只病酒辜負解香鈿¶
　　其十三¶
出門風露寒歡言此路去妾夢亦隨君與歡添半臂¶
　　子夜歌(代友人/答閩妓)¶
白玉絳羅圍枝頭荔子垂待儂親用手緩緩褪紅衣¶
　　其二¶
郎來索糖霜莫持與郎喫郎要口頭甜不如是嘗蜜¶
<pb:KR4f0012_WYG_017-3b>¶
　　其三¶
榕樹參天長郎栖在何處隨郎不見榕累儂望鄉樹¶
　　其四¶
緑葉吐紅苗紗忩月影髙待郎郎不至落得美人蕉¶
　　其五¶
拂手慈悲樹相牽話生死為郎數還期就中屈雙指¶
　　其六¶
橄㰖兩頭纎終難一箇圓縱教皮肉盡腸肚自然堅¶
<pb:KR4f0012_WYG_017-4a>¶
　　采石磯¶
石壁千尋險江流一矢争曾聞飛將上落日弔開平¶
　　新翻子夜歌¶
歡今穿儂衣窄身添扣扣欲搔麻姑爪教歡作廣袖¶
　　其二¶
含香吐聖火碧縷生微烟知郎心腸熱口是金博山¶
　　其三¶
歡有頷下貂與儂覆廣額脱儂頭上珠為歡嵌寳石¶
<pb:KR4f0012_WYG_017-4b>¶
　　其四¶
龍團與羊酪相逢土風異為歡手煎茶調和見歡意¶
　　南苑應¶
制¶
熊舘發雲旌春蒐告禮成東風吹紫陌千騎暮歸營¶
　　讀漢武帝紀¶
岱觀東迎日河源西問天晩來雄畧盡巫蠱是神仙¶
　　讀光武紀¶
<pb:KR4f0012_WYG_017-5a>¶
雷雨昆陽戰風雲赤伏符始知銅馬帝逺勝執金吾¶
　　蕭何¶
蕭相營私第他年畏勢家豈知未央殿壯麗只棲鴉¶
　　偶見¶
合歡金縷帶蘇合寳香薰欲展湘文袴微微蕩畫裙¶
　　其二¶
背影立銀荷瓊肌映綺羅燭花紅淚滿遮莫為心多¶
　　古意¶
<pb:KR4f0012_WYG_017-5b>¶
歡似機中絲織作相思樹儂似衣上花春風吹不去¶
　　題畫¶
亂瀑界蒼崖松風吹雨急石廊虛無人髙寒不能立¶
　六言絶句¶
　　偶成¶
南山不逢堯舜北忩自有羲皇智如樗里何用窮似黔¶
婁不妨¶
　　其二¶
<pb:KR4f0012_WYG_017-6a>¶
張良貎似女子李廣恂恂鄙人祖龍一擊幾中猿臂善¶
射如神¶
　　其三¶
異錦文繒歌者黄金白璧蒼頭諸生唇腐齒落終嵗華¶
冠敝裘¶
　　其四¶
寳帳葳蕤雲漾象床刻鏤花深破盡民間萬室逺踰禁¶
物千金¶
<pb:KR4f0012_WYG_017-6b>¶
　　其五¶
韓非傳同老子蘇侯坐配唐堯今古一丘之貉不知誰¶
鳳誰梟¶
　　其六¶
雍齒且加封爵田横可誓丹青願得無忘堂阜相看寧¶
識神亭¶
　　其七¶
織薄吹簫豐沛拍張狂呌風雲朝領白衣隊主暮稱黒¶
<pb:KR4f0012_WYG_017-7a>¶
矟將軍¶
　　其八¶
雅擅潘文樂㫖妙參羊體嵇心畫虎雕龍染翰髙山流¶
水彈琴¶
　　其九¶
東部督郵恣横北門待詔窮愁莫舉賢良有道且求刀¶
筆封侯¶
　　其十¶
<pb:KR4f0012_WYG_017-7b>¶
食其長為説客夷甫自謂談宗著書一篇雋永緩頰四¶
座從容¶
　　其十一¶
趙壹恃才倨傲禰衡作達疎狂計吏恣睢卿相布衣笑¶
罵侯王¶
　　其十二¶
厨下緑葵紫蓼盤中白柰黄柑冠櫛懶施髙枕樵蘇失¶
㸑清談¶
<pb:KR4f0012_WYG_017-8a>¶
　七言絶句一¶
　　汴梁¶
馮夷擊鼔走夷門銅馬西來風雨昏此地信陵曽養士¶
只今誰解救王孫¶
　　其二¶
城上黄河屈注來千金堤帚一時開梁園遺跡銷沉盡¶
誰與君王避吹臺¶
　　題歸𤣥恭僧服小像¶
<pb:KR4f0012_WYG_017-8b>¶
豈是前身釋道安遇人不著鹿皮冠接䍦漉酒科頭坐¶
只作先生醉裏看(好酒/)¶
　　其二¶
金粟山人道者裝玉山秋盡草堂荒刦灰重作江南夢¶
一曲開元淚萬行(能詩寳顧阿瑛號金粟道人/著天  遺事詩談庚申君事)¶
　　其三¶
共道淇園長異材風欺雪壓倩誰栽道人掃向維摩壁¶
千尺蒼龍䕶講臺(畫竹/)¶
<pb:KR4f0012_WYG_017-9a>¶
　　其四¶
中山絶技妙空羣智永傳家在右軍為冩頭陀新寺額¶
筆鋒蒸出墨池雲(工書/)¶
　　戲贈¶
窄袖輕衫便洞房何綏新作婦人裝繡囊蘂結同心扣¶
十里風來袴褶香¶
　　其二¶
梅根冶後一庭幽桃葉歌中兩槳留管是夜深嬌不起¶
<pb:KR4f0012_WYG_017-9b>¶
隔簾小婢喚梳頭¶
　　其三¶
香銷寳鴨月如霜欲罷摴蒱故拙行倦倚局邊佯數子¶
暗擡星眼擲兒郎¶
　　其四¶
仙家五老話驂鸞素女圖經掌上看如共王喬舊相識¶
鍊方從乞息肌丸¶
　　其五¶
<pb:KR4f0012_WYG_017-10a>¶
玉釵仍整未銷黄笑看兒郎語太狂翻道玉人心事懶¶
厭將雲雨待襄王¶
　　其六¶
戒珠琥珀間沉檀弟子班中玉葉冠君是恵休身法喜¶
他年參學贊公壇¶
　　其七¶
蔬譜曽刪䱉議書一臠鮮菜定何如玉纎下筯無常味¶
珍重虞公數十車¶
<pb:KR4f0012_WYG_017-10b>¶
　　其八¶
懶梳雲髻罷蘭膏一幅羅巾紫玉縧不向弓彎問消息¶
誤人詩句鄭櫻桃¶
　　其九¶
内家紈扇縷金函萬壽花開青鳥銜贈比乗鸞秦氏女¶
銀泥裙子鳳皇衫¶
　　其十¶
横塘西去窈娘還畫出呉山作楚山笑語阿戎休悵望¶
<pb:KR4f0012_WYG_017-11a>¶
莫愁艇子在溪灣¶
　　亂後過湖上山水盡矣感賦一絶¶
栁榭桃蹊事已空斷槎零落敗垣風莫嗟客髩重游改¶
恰有青山似鏡中¶
　　聽朱樂隆歌¶
少小江湖載酒船月明吹笛不知眠只今憔悴秋風裏¶
白髪花前又十年¶
　　其二¶
<pb:KR4f0012_WYG_017-11b>¶
一春絲管唱呉趨得似何戡此曲無自是風流推老軰¶
不須教染白髭鬚¶
　　其三¶
開元法部按霓裳曾和巫山窈窕娘見説念奴今老大¶
白頭供奉話岐王¶
　　其四¶
誰畫張家静婉腰輕綃一幅美人蕉會看記曲紅紅笑¶
喚下丹青弄碧簫¶
<pb:KR4f0012_WYG_017-12a>¶
　　其五¶
長白山頭蘆管聲秋風吹滿雒陽城茂陵底事無消息¶
逤邏檀槽撥不成¶
　　其六¶
楚雨荆雲雁影還竹枝彈徹淚痕斑坐中誰是沾裳者¶
詞客哀時庾子山¶
　　觀棋¶
深院無人看劇棋三郎勝負玉環知康猧亂局君王笑¶
<pb:KR4f0012_WYG_017-12b>¶
一道哥舒布算遲¶
　　其二¶
小閣疎簾枕簟秋晝長無事為忘憂西園近進修宫價¶
博進知難賭廣州¶
　　其三¶
閒向松忩覆舊圖當年國手未全無南風不競君知否¶
抉眼胥門看入呉¶
　　其四¶
<pb:KR4f0012_WYG_017-13a>¶
碧殿春深賭翠鈿壽王游戲玉床前可憐一子難饒借¶
殺却抛殘到那邊¶
　　其五¶
𤣥黄得失有誰憑上品還推國手能公道世人髙下在¶
圍棋中正栁呉興¶
　　其六¶
莫將絶藝向人誇新勢斜飛一角差局罷兒童閒數子¶
不知勝負落誰家¶
<pb:KR4f0012_WYG_017-13b>¶
　　題莊榿菴小像¶
錦里先生住錦涇百花潭水浣花亭子雲寂寞餘竒字¶
抱膝空山著一經¶
　　其二¶
相如書信達郫筒入蜀還家意氣雄却憶故人天際逺¶
罷官嚴助在呉中¶
　　其三¶
把巻無人意惘然故鄉雲樹夢魂邊遥知石鏡山頭影¶
<pb:KR4f0012_WYG_017-14a>¶
不及當時是少年¶
　　其四¶
舊朝人地擅簪纓詞賦風流妙兩京盡道阿兄多貴重¶
杜家中弟最知名¶
　　楚雲¶
　　　楚雲字慶娘余以壬辰上已為朱子葵子葆子¶
　　　容兄弟招飲鶴洲同集則道開師沈孟陽張南¶
　　　垣父子妓有畹生者與慶娘同小字而楚雲最¶
<pb:KR4f0012_WYG_017-14b>¶
　　　明慧可喜口占贈之¶
十二峰頭降玉真楚宫祓禊采蘭辰陳思枉自矜能賦¶
不詠湘娥詠雒神¶
　　其二¶
白蘋江上送横波擬唱湘山楚水歌却為襄王催按曲¶
故低紈扇簇雙蛾¶
　　其三¶
越羅衫子揉紅藍楚玉鸞雛鏤碧簪莫羡鴉頭羅襪好¶
<pb:KR4f0012_WYG_017-15a>¶
一鈎新月印湘潭¶
　　其四¶
新篘下若酒頻傾楚潤相看别有情小戸漫糺還一笑¶
衆中觥政自縱横¶
　　其五¶
風流太守緑莎㕔近水夭桃入畫屏最是楚腰嬌絶處¶
一雙鸂𪆟起沙汀¶
　　其六¶
<pb:KR4f0012_WYG_017-15b>¶
范蠡湖邊春草長楚天歸去載夷光人間别有朱公子¶
騎鶴吹笙是六郎¶
　　其七¶
畫梁雙燕舞衣輕楚楚腰肢總削成記得錢塘兩蘇小¶
不知誰箇擅傾城¶
　　其八¶
廬山擕妓故人留白社流連謁惠休早為朝雲求半偈¶
楚江明日上黄州¶
<pb:KR4f0012_WYG_017-16a>¶
　　山塘重贈楚雲(楚雲故姓/陸雲間人)¶
宣公橋畔響輕車二月相逢約玩花烏桕著霜還擊馬¶
停鞭重問泰娘家¶
　　其二¶
家住横塘小院東門前流水碧簾櫳五茸城外新移到¶
傲殺機雲女侍中¶
　　其三¶
月夜分擕幾度圓語溪芳草隔雲烟那知閶闔千條栁¶
<pb:KR4f0012_WYG_017-16b>¶
抛撇東風又一年¶
　　其四¶
挾彈城南控紫騮葳蕤春鎖玉人留花邊别有秦宫活¶
不數人間有秺侯¶
　　虞美人¶
咸陽宫闕早成塵莫聽歌聲涕淚頻若遇戚姬悲薄命¶
幸無如意勝夫人¶
　　過魚山曹植墓¶
<pb:KR4f0012_WYG_017-17a>¶
小穀城西子建祠魚山刻石省躬詩君家兄弟空摇落¶
惆悵秋墳采豆枝¶
　　其二¶
鄴臺坐法公車令菑郡憂䜛謁者書天使武皇全愛子¶
黄初先已屬倉舒¶
　　釣臺¶
少有髙名隠富春南陽游學為亡新髙皇舊識屠沽軰¶
何似原陵有故人¶
<pb:KR4f0012_WYG_017-17b>¶
　　贈妓郎圓¶
輕靴窄袖柘枝裝舞罷斜身倚玉床認得是儂偏問姓¶
笑儂花底喚諸郎¶
　　偶成¶
好把蛾眉鬬逺山鈿蟬金鳳緑雲鬟畫堤無限垂垂栁¶
輸與樓頭謝阿蠻¶
　　其二¶
海棠花發兩三枝燕子呢喃春雨時恰似䦨干嬌欲醉¶
<pb:KR4f0012_WYG_017-18a>¶
當年人説杜紅兒¶
　　感舊¶
赤欄橋䕶上陽花翠羽雕籠語絳紗羡殺江州白司馬¶
月明亭畔聽琵琶¶
　　贈冦白門¶
　　　白門故保國朱公所畜姬也保國北行白門被¶
　　　放仍返南中秦淮相遇殊有淪落之感口占贈¶
　　　之¶
<pb:KR4f0012_WYG_017-18b>¶
南内無人吹洞簫莫愁湖畔馬蹄驕殿前伐盡靈和栁¶
誰與蕭娘鬬舞腰¶
　　其二¶
朱公轉徙致千金一舸西施計自深今日祗因勾踐死¶
難將紅粉結同心¶
　　其三¶
同時姊妹入奚官桐酒黄羊去住難細馬䭾來紗罩眼¶
鱸魚時節到長干¶
<pb:KR4f0012_WYG_017-19a>¶
　　其四¶
重㸃盧家薄薄糚夜深羞過大功坊中山内宴香車入¶
寳髻雲鬟列幾行¶
　　其五¶
曽見通侯退直遲縣官今日選蛾眉窈娘何處雷塘火¶
漂泊楊家有雪兒¶
　　其六¶
舊宫門外落花飛俠少同游並馬歸此地故人騶唱入¶
<pb:KR4f0012_WYG_017-19b>¶
沉香火暖䕶朝衣¶
　　題殷陟明仙夢圖¶
蕉團桐笠御風行夢裏相逢話赤城自是前身殷七七¶
今生贏得是詩名¶
　　下相極樂庵讀同年北使時詩巻¶
蘭若停驂灑墨成過河持節事分明上林飛雁無還表¶
頭白山僧話子卿¶
　　下相懐古¶
<pb:KR4f0012_WYG_017-20a>¶
戲馬臺前拜魯公興王何必定關中故人子弟多豪傑¶
弗及封侯吕馬童¶
　　過昌國¶
樂生去國罷登壇長念昭王知已難流涕伐燕辭趙將¶
忍教老死在邯鄲¶
　　任丘¶
回首鄉關亂客愁滿身風雪宿任丘忽聞石調邊兒曲¶
不作征人也淚流¶
<pb:KR4f0012_WYG_017-20b>¶
　　臨清大雪¶
白頭風雪上長安裋褐疲驢㡌帶寛辜負故園梅樹好¶
南枝開放北枝寒¶
　　阻雪¶
關山雖勝路難堪纔上征鞍又解驂十丈黄塵千尺雪¶
可知俱不似江南¶
　　送王𤣥照還山(王善書畫弇州先生曽孫/偶來京師舊廉州太守也)¶
青山補屋愛流泉畫裏移家就輞川添得一舟乘興上¶
<pb:KR4f0012_WYG_017-21a>¶
烟波随處小游仙¶
　　其二¶
始興公子舊諸侯丹荔紅蕉嶺外游席㡌京塵渾忘却¶
被人强喚作㢘州¶
　　其三¶
報國松根廟市開公侯車馬鬬如雷疲驢一笑且歸去¶
刑部街前曽看來(刑部街舊廟/市開處也)¶
　　其四¶
<pb:KR4f0012_WYG_017-21b>¶
内府圖書不計錢漢家珠玉散雲烟而今零落無收處¶
故國興亡已十年¶
　　其五¶
布衣懶自入侯門手跡流傳姓氏存聞道相公談翰墨¶
向人欲訪趙王孫¶
　　其六¶
朔風歸思滿蕭關筆墨荒寒㸃染間何似大癡三丈巻¶
萬松殘雪富春山¶
<pb:KR4f0012_WYG_017-22a>¶
　　其七¶
河北三公一紙書浪游何處曵長裾歸田舊業春山盡¶
華子岡頭自釣魚¶
　　其八¶
五馬南來韋使君故人相見共論文酒䦨面乞黄堂俸¶
明日西山買白雲¶
　　伍員¶
投金瀨畔敢安居覆楚奔呉數上書手把屬鏤思徃事¶
<pb:KR4f0012_WYG_017-22b>¶
九原歸去遇包胥¶
　　偶見¶
新更梳裹簇䨇蛾窣地長衣抹錦靴總把珍珠渾裝却¶
奈他明鏡淚痕多¶
　　其二¶
惜解雙纒只為君豐趺羞澀出羅裙可憐鴉色新盤髻¶
抹作巫山兩道雲¶
　　題帖¶
<pb:KR4f0012_WYG_017-23a>¶
孝經圖像畫來工字格森嚴自魯公第一丹青天子孝¶
累朝家法賜東宫(禁本有孝經圖周昉畫顔魯公書神/廟時曽發内閣重裱今在吏部侍郎)¶
(孫公/處)¶
　　其二¶
金元圖籍到如今半自宣和出禁林封記中山王印在¶
一般烽火竟銷沉(甲申後質慎庫圖書百萬巻皆宣和/所藏金自汴梁輦入燕者歴元及明)¶
(初無恙徐中山下大都時/封記尚在今皆散失不存)¶
　　南苑應¶
<pb:KR4f0012_WYG_017-23b>¶
制¶
緑楊春繞栢梁臺羽葢梢雲甲帳開知是¶
至尊親講武日邊萬馬射生來¶
　　題石田畫芭蕉¶
一葉芳心任巻舒客愁鄉夢待何如平生枉用藤溪紙¶
緑玉忩前好寫書¶
　　其二¶
不妨脩竹共檀欒長對蕭蕭夜雨寒却笑休文强多事¶
<pb:KR4f0012_WYG_017-24a>¶
後人仍作畫圖看¶
　　口占¶
欲買溪山不用錢倦來髙枕白雲邊吾生此外無他願¶
飲谷棲丘二十年¶
　　無為州雙烈詩(為嘉定學博/沈陶軒賦)¶
濡須城下起干戈二女芳魂葬汨羅安得米顛書大字¶
井邊刻石比曹娥¶
　　為李灌谿侍御題髙澹游畫¶
<pb:KR4f0012_WYG_017-24b>¶
烟雨扁舟放五湖自甘生計老菰蒲誰將白馬西臺客¶
寫作青牛道士圖¶
　　題釣隠圖(贈陳/鴻文)¶
緑波春水釣魚槎縮項雙鯿付酒家忘却承明曽待詔¶
武陵溪上醉桃花¶
　¶
　¶
　梅村集巻十七¶
