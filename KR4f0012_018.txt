# -*- mode: mandoku-view; -*-
#+TITLE: 梅村集
#+DATE: 2015-08-25 00:28:27.872042
#+PROPERTY: ID KR4f0012
#+PROPERTY: BASEEDITION WYG    
#+PROPERTY: JUAN 卷十八
<pb:KR4f0012_WYG_018-1a>¶
欽定四庫全書¶
　梅村集巻十八¶
　　　　　　　　　　國子監祭酒呉偉業撰¶
　七言絶句二¶
　　讀史偶述¶
射得紅毛兎似拳乳茶挏酒閣門前相公堂饌銀盤美¶
熊白烹來正割鮮¶
　　其二¶
<pb:KR4f0012_WYG_018-1b>¶
雪消春水積成渠芻藁如山道不除怪殺六街騶唱少¶
只今驄馬避柴車¶
　　其三¶
新更小篆譯蟲魚乙夜横經在玉除訝道年來親政好¶
近前一巻是尚書¶
　　其四¶
直廬西近御書房挿架牙籖舊錦囊燕寢不須龍鳳飾¶
天然臺几曲迴廊¶
<pb:KR4f0012_WYG_018-2a>¶
　　其五¶
閤門春帖㸃霜毫玉尺量身賜錦袍聞道尚方裁製巧¶
路人爭擁看枚臯¶
　　其六¶
龍媒剪拂上華茵嚴助丹青拜詔新莫向天閑誇絶伎¶
白頭韓幹竟何人¶
　　其七¶
新張錦幄間垂楊四角觚稜八寳裝藉地煖茵趺坐軟¶
<pb:KR4f0012_WYG_018-2b>¶
茸茸春草是留香¶
　　其八¶
騰黄赭白總追風八匹牽來禁苑中毛骨不殊聲價好¶
但看騎上即神龍¶
　　其九¶
側坐翻身馬上輕官家絶技羽林驚左枝忽發鳴&KR1076;箭¶
仰視浮雲笑絶纓¶
　　其十¶
<pb:KR4f0012_WYG_018-3a>¶
栁陰觀射試期門撥去胡床踞樹根徙倚日斜纔御輦¶
天邊草木亦承恩¶
　　其十一¶
新語初成左右驚一言萬嵗盡歡聲多應絳灌交歡久¶
馬上先行薦陸生¶
　　其十二¶
松林路轉御河行寂寂空垣宿鳥驚七載金縢歸掌幄¶
百僚車馬會南城¶
<pb:KR4f0012_WYG_018-3b>¶
　　其十三¶
西洋舘字逼城陰巧厯通𤣥妙匠心異物每邀天一笑¶
自鳴鐘應自鳴琴¶
　　其十四¶
迴龍觀裏海棠開禁地無人閉緑苔一自便門馳道啓¶
穿宫走馬看花來¶
　　其十五¶
宣罏厰盒内香燒禁府圖書洞府簫故國滿前君莫問¶
<pb:KR4f0012_WYG_018-4a>¶
凄凉酒盞鬬成窑¶
　　其十六¶
布棚攤子滿前門舊物官窑無一存王府近來新發出¶
剔紅香盒豆青盆¶
　　其十七¶
大將祁連起北邙黄腸不慮發丘郎平生賜物都燔盡¶
千里名駒衣火光¶
　　其十八¶
<pb:KR4f0012_WYG_018-4b>¶
琉璃舊厰虎坊西月斧修成五色泥遍挿御花安鳳吻¶
絳繩扶上廣寒梯¶
　　其十九¶
金魚池上定新巢楊栁青青已放梢幾度平津髙閣上¶
泰壇春望記南郊¶
　　其二十¶
紛紛茗酪鬬如何㸃就茶經定不磨移得江南來禁地¶
迴龍小盞潑松蘿¶
<pb:KR4f0012_WYG_018-5a>¶
　　其二十一¶
夜半齋壇唱步虛玉皇新築絳霄居吹笙盡是黄門侣¶
别勅西清註道書¶
　　其二十二¶
蘭池落日馬蹄驚魚服揮鞭過栁城十萬羽林空夜直¶
無人攬轡諫微行¶
　　其二十三¶
七寳琉璃影百層淪漪月色漾寒氷詞臣主客詩圖進¶
<pb:KR4f0012_WYG_018-5b>¶
御帖親題萬壽燈¶
　　其二十四¶
玉砌流泉繞碧渠晩凉紈扇軟金輿采蓮艓子江南弄¶
太液池頭看打魚¶
　　其二十五¶
龍文小印大如錢别署齋名自記年畫就烟雲填寳篆¶
欲將金粉䕶山川¶
　　其二十六¶
<pb:KR4f0012_WYG_018-6a>¶
渭園千里送篔簹嫩籜青青道正長夜半火來知走馬¶
尚方藥物待新篁¶
　　其二十七¶
新設椒園内道場雲堂齋供自焚香大官别有伊蒲饌¶
親割鸞刀奉法王¶
　　其二十八¶
直廬起草擅能文被詔含毫寫右軍賜出黄驄銀鑿落¶
天街徐踏墨池雲¶
<pb:KR4f0012_WYG_018-6b>¶
　　其二十九¶
霜落期門喚打圍海青㡌煖去如飛鴐鵞信至纔游幸¶
不比和林避暑歸¶
　　其三十¶
鵪鶉錦袋出懐中玉粒交争花毯紅何似平章荒葛嶺¶
諸姬蟋蟀鬭金籠¶
　　其三十一¶
緑翹聰慧換新糚比翼丹山小鳳皇巧舌能言金鎖愛¶
<pb:KR4f0012_WYG_018-7a>¶
賜緋妬殺雪衣娘¶
　　其三十二¶
廣南異物進駝雞錦背雙峰一寸齊只道紫駝來絶塞¶
雞林原在大荒西(雞髙三尺花冠翠羽背/有雙峰似駝之肉鞍也)¶
　　題沙海客畫達摩面壁圖¶
松風拂拂水泠泠參得維摩止觀經從此西來真實義¶
掃除文字重丹青¶
　　題二禽圖¶
<pb:KR4f0012_WYG_018-7b>¶
舊巢雖去主人空剪雨捎風自在中却笑雪衣貪玉粒¶
羽毛憔悴閉雕籠¶
　　詠栁(贈栁/雪生)¶
走馬章臺酒半醒逺山眉黛自青青輸他張緒誇年少¶
栁宿傍邊占小星(栁星張三/宿同度)¶
　　其二¶
十五盈盈擅舞腰無言欲語不能描武昌二月新栽栁¶
破得工夫鬭小喬(時有喬姬/亦擅名)¶
<pb:KR4f0012_WYG_018-8a>¶
　　其三¶
萬條拂面惹行塵選就輕盈御栁新枉自穆生空設醴¶
可憐青眼屬誰人(穆君初與雲遇/為畫眉人所奪)¶
　　其四¶
玉笛聲聲喚奈何栁花和淚落誰多灞橋折贈頻回首¶
惆悵崔郎一曲歌(崔郎主人/歌童也)¶
　　送友人出塞(呉兹受/松陵人)¶
魚海蕭條萬里霜西風一哭斷人腸勸君休望令支塞¶
<pb:KR4f0012_WYG_018-8b>¶
木葉山頭是故鄉¶
　　其二¶
此去流人路幾千長虹亭外草連天不知黑水西風雪¶
可有江南問渡船¶
　　雜題¶
白袷春衣繋隠囊少年吹笛事寧王武昌老者如相問¶
翻得伊州曲幾行¶
　　靈巖山寺放生雞¶
<pb:KR4f0012_WYG_018-9a>¶
芥羽狸膏早擅場争雄身屬鬭雞坊從今喚醒夫差夢¶
粉蝶低飛過講堂¶
　　其二¶
縳柵開籠敢自專雲中誰許作神仙如來為放金雞赦¶
飲啄浮生又幾年¶
　　其三¶
敢效山雞惜羽毛卑栖風雨自三號湯泉夜半蓮花湧¶
佛號鐘聲日未髙¶
<pb:KR4f0012_WYG_018-9b>¶
　　其四¶
雞足峰頭夜雨青花冠錦臆影亭亭老莊談罷疎忩冷¶
閒向山僧學聽經¶
　　口占贈蘓崑生¶
樓船諸將碧油幢一片降旗出九江獨有龜年卧吹笛¶
暗潮打枕泣篷忩¶
　　其二¶
有客新經墮淚碑武昌官栁故垂垂扁舟夜半聞蘆管¶
<pb:KR4f0012_WYG_018-10a>¶
猶把當年水調吹¶
　　其三¶
西興哀曲夜深聞絶似南朝汪水雲回首岳侯墳下路¶
亂山何處葬將軍¶
　　其四¶
故國傷心在寢丘蒜山北望淚交流饒他劉毅思鵝炙¶
不比君今憶蔡州(蘓生固始人即/楚相寢丘也)¶
　　讀史有感¶
<pb:KR4f0012_WYG_018-10b>¶
彈罷薰絃便薤歌南巡翻似為湘娥當時早命雲中駕¶
誰哭蒼梧淚㸃多¶
　　其二¶
重壁臺前八駿蹄歌殘黄竹日輪西君王縱有長生術¶
忍向瑶池不並棲¶
　　其三¶
昭陽甲帳影嬋娟慚愧恩深未敢前催道漢皇天上好¶
從容恐殺李延年¶
<pb:KR4f0012_WYG_018-11a>¶
　　其四¶
茂陵芳草惜羅裙青鳥殷勤日暮雲從此相如羞薄倖¶
錦衾長守卓文君¶
　　其五¶
玉靶輕弓月様開六宫走動射鵰才黄山院裏長生鹿¶
曾駕昭儀翠輦來¶
　　其六¶
為掣瓊忩九子鈴君王晨起媫妤醒長楊獵罷離宫閉¶
<pb:KR4f0012_WYG_018-11b>¶
放去天邊玉海青¶
　　其七¶
上林花落在芳尊不死鉛華只死恩金屋有人空老大¶
任他無事拭啼痕¶
　　其八¶
銅雀空施六尺床玉魚銀海自茫茫不如先拂西陵枕¶
扶下君王到便房¶
　　為楊仲延題畫册¶
<pb:KR4f0012_WYG_018-12a>¶
歴陽山下訪潛夫指㸃雲峰入畫圖為讀劉郎㕔壁記¶
過江烟雨作姑蘇¶
　　偶得¶
莫為髙貲畏告緡百金中産未全貧只因程鄭吹求盡¶
却把黔婁作富人¶
　　其二¶
家居栁市匿亡逃輕俠為生舊鼔刀一自赤車收趙李¶
探丸無復五陵豪¶
<pb:KR4f0012_WYG_018-12b>¶
　　其三¶
金城少主欲還家油犢車輕御苑花望斷龍堆無雁字¶
黑河秋水弄琵琶¶
　　題畫¶
澤潞千山遶訟堂江程到日海城荒王郎妙手驅名勝¶
㕔壁雲生見太行¶
　　其二¶
八詠樓頭翠萬重使君家傍洞門松不知尺許蒼茫裏¶
<pb:KR4f0012_WYG_018-13a>¶
誰是䨇溪第一峰¶
　　其三¶
臺池蕭瑟故園秋庾嶺朱輪感昔游文采尚存先業廢¶
紙忩風雨冩滄洲¶
　　其四¶
太守囊惟賣畫錢琴書長在釣魚船長官近欲知名姓¶
築屋江村擬種田¶
　　夜游虎丘(次顧西巘/侍御韻)¶
<pb:KR4f0012_WYG_018-13b>¶
　　　試劒石¶
石破天驚出匣時中宵氣共斗牛期魚腸葬後應飛去¶
神物沉埋未足竒¶
　　　王珣故宅¶
捨宅風流尚可追王郎别墅幾人知即今誰令桓公喜¶
正是山花欲笑時¶
　　　千人石¶
碧樹朱欄白足僧相擕劉尹與張憑廣場月出貪趺坐¶
<pb:KR4f0012_WYG_018-14a>¶
天半風摇講院燈¶
　　　顔書石刻¶
魯公戈法勝呉鈎决石錐沙莫與儔火照斷碑山鬼出¶
劒潭月落影悠悠¶
　　　劒池¶
百尺靈湫風雨氣星星照出魚腸字轆轤夜半語空中¶
無人解識興亡意¶
　　　可中亭¶
<pb:KR4f0012_WYG_018-14b>¶
白石參來共此心一亭矯立碧潭深松間微月窺人澹¶
似識髙賢屐齒臨¶
　　　悟石軒¶
築居縹緲比良常有客逢僧話石廊仙佛共叅唯此石¶
白蓮花發定中香¶
　　　後山月黑不見¶
畫燭燒來入翠微更邀微月暎清輝欲窮千里登臨眼¶
笑約重游興不違¶
<pb:KR4f0012_WYG_018-15a>¶
　　戲題士女圖¶
　　　一舸¶
霸越亡呉計已行論功何物賞傾城西施亦有弓藏懼¶
不獨䲭夷變姓名¶
　　　虞兮¶
千夫辟易楚重瞳仁謹居然百戰中博得美人心肯死¶
項王此處是英雄¶
　　　出塞¶
<pb:KR4f0012_WYG_018-15b>¶
玉關秋盡雁連天磧裏明駝路幾千夜半李陵臺上月¶
可能還似漢宫圓¶
　　　歸國¶
董逃歌罷故園空腸斷悲笳付朔風贖得蛾眉知舊事¶
好修家傳報曹公¶
　　　當壚¶
四壁蕭條酒數升錦江新釀玉壺氷莫教詞賦逢人買¶
愁把黄金聘茂陵¶
<pb:KR4f0012_WYG_018-16a>¶
　　　墮樓¶
金谷糚成愛細腰避風臺上五銖嬌身輕好向君前死¶
一樹穠花到地消¶
　　　奔拂¶
歌舞侯門一見難侍兒何得脱長安樂昌破鏡翻新唱¶
換取楊公作舊官¶
　　　盗綃¶
令公髙㦸妓堂開黄耳金鈴䕶緑苔博浪功成倉海使¶
<pb:KR4f0012_WYG_018-16b>¶
縁何輕為美人來¶
　　　取盒¶
銅雀髙懸漳水流月明飛去女諮謀何因不取田郎首¶
報與官家下魏州¶
　　　夢鞋¶
玉釵敲斷紫鸞雛消息聲華滿帝都能致黄衫偏薄倖¶
死生那得放狂夫¶
　　　驪宫¶
<pb:KR4f0012_WYG_018-17a>¶
天上人間恨豈消雙星魂斷碧雲翹成都亦有支機石¶
烏鵲難填萬里橋¶
　　　蒲東¶
背解羅襦避月明乍凉天氣為多情紅娘欲去喚鐘動¶
扶起玉人釵半横¶
　　題寒香勁節圖壽袁重其節母八十¶
東籬漉酒泛芳樽處士傳家湛母恩傲盡霜花長不落¶
籜龍風雨夜生孫¶
<pb:KR4f0012_WYG_018-17b>¶
　　烏棲曲¶
沉香為笮錦為牽白玉池塘翡翠船芙蓉翻水鴛鴦浴¶
盧郎今夜船中宿¶
　　讀陳其年䢴江白下新詞¶
漫冩新詞付管絃臨春奏妓已何年笑他狎客無才思¶
破費君王十萬箋¶
　　其二¶
鈿轂珠簾燕子忙宫人斜畔酒徒狂阿&KR1059;枉奏平陳曲¶
<pb:KR4f0012_WYG_018-18a>¶
水調風流屬窈娘¶
　　其三¶
落日青溪載酒時靈和垂栁自絲絲沈郎莫作齊宫怨¶
唱殺南朝老妓師¶
　　其四¶
冶習春來興未除豔情還作過江書長頭大鼻陳驚坐¶
白袷諸郎總不如¶
　　題思翁倣趙承㫖筆¶
<pb:KR4f0012_WYG_018-18b>¶
佘山雲接弁山遥苕霅扁舟景色饒羡殺當時兩文敏¶
一般殘墨畫金焦¶
　　李青城七十有六以自壽詩積閏平分已耋年之¶
　　句索和余題一絶贈之¶
詞家老宿號山農移得青城八九峰細數餘分添甲子¶
黄楊千嵗敵喬松¶
　　偶成¶
關河蕭索暮雲酣流落鄉心太不堪書劒尚存君且住¶
<pb:KR4f0012_WYG_018-19a>¶
世間何物是江南¶
　　題冐辟疆名姬董白小像(并引/)¶
　　　夫笛步麗人出賣珠之女弟雉臯公子類側㡌¶
　　　之參軍名士傾城相逢未嫁人諧嬿婉時遇漂¶
　　　摇則有白下權家蕪城亂帥阮佃夫刋章置獄¶
　　　髙無頼争地稱兵奔迸流離纒綿疾苦支持藥¶
　　　裹慰勞覊愁苟君家免乎勿復相顧寧吾身死¶
　　　耳遑恤其勞已矣夙心終焉薄命名留琬琰跡¶
<pb:KR4f0012_WYG_018-19b>¶
　　　寄丹青鳴呼鍼神繡罷寫春蚓於烏絲茶癖香¶
　　　來滴秋花之紅露在軼事之流傳若此奈餘哀¶
　　　之惻愴如何鏡掩鸞空絃催雁冷因君長恨發¶
　　　我短歌詒以八章聊當一嘅爾¶
射雉山頭一笑年相思千里草芊芊偷將樂府窺名姓¶
親擊雲璈第幾仙¶
　　其二¶
珍珠無價玉無瑕小字貪看問妾家尋到白隄呼出見月¶
<pb:KR4f0012_WYG_018-20a>¶
明殘雪映梅花(余向贈詩有今年明月長/洲白之句白隄即其家也)¶
　　其三¶
鈿轂春郊鬬畫裙捲簾都道不如君白門移得絲絲栁¶
黄海歸來步步雲¶
　　其四¶
京江話舊木蘭舟憶得郎來繋紫騮殘酒未醒驚睡起¶
曲䦨無語笑凝眸¶
　　其五¶
<pb:KR4f0012_WYG_018-20b>¶
青絲濯濯額黄懸巧様新糚恰自然入手三盤幾梳掠¶
便擕明鏡出花前¶
　　其六¶
念家山破定風波郎按新詞妾唱歌恨殺南朝阮司馬¶
累儂夫壻病愁多¶
　　其七¶
亂梳雲髻下糚樓盡室倉黄過渡頭鈿合金釵渾抛却¶
髙家兵馬在揚州¶
<pb:KR4f0012_WYG_018-21a>¶
　　其八¶
江城細雨碧桃村寒食東風杜宇魂欲弔薛濤憐夢斷¶
墓門深更阻侯門¶
　　又題董君畫扇¶
過江書索扇頭詩簡得遺香起夢思金鎖澀來衣疊損¶
空箱須記自開時¶
　　其二¶
湘君浥淚染琅玕骨細輕勻二八年半折秋風還入袖¶
<pb:KR4f0012_WYG_018-21b>¶
任他明月自團圓¶
　　古意¶
爭傳婺女嫁天孫纔過銀河拭淚痕但得大家千萬嵗¶
此生那得恨長門¶
　　其二¶
荳䓻梢頭二月紅十三初入萬年宫可憐同望西陵哭¶
不在分香賣履中¶
　　其三¶
<pb:KR4f0012_WYG_018-22a>¶
從獵陳倉怯馬蹄玉鞍扶上却東西一經輦道生秋草¶
説著長楊路總迷¶
　　其四¶
玉顔憔悴幾經秋薄命無言祗淚流手把定情金合子¶
九原相見尚低頭¶
　　其五¶
銀海居然妬女津南山仍錮慎夫人君王自有他生約¶
此去惟應禮玉真¶
<pb:KR4f0012_WYG_018-22b>¶
　　其六¶
珍珠十斛買琵琶金谷堂深䕶絳紗掌上珊瑚憐不得¶
却教移作上陽花¶
　　倣唐人本事詩¶
聘就蛾眉未入宫待年長罷主恩空旌旗月落松楸冷¶
身在昭陵宿衞中¶
　　其二¶
錦袍珠絡翠兠鍪軍府居然王子侯自冩赫蹏金字表¶
<pb:KR4f0012_WYG_018-23a>¶
起居長信閤門頭¶
　　其三¶
藤梧秋盡瘴雲黄銅鼓天邊歸旐長逺愧木蘭身手徤¶
替耶征戰在他鄉¶
　　其四¶
新來夫壻奏兼官下直更衣禮數寛昨日校旗初下令¶
笑君不敢舉頭看¶
　　題錢黍谷畫蘭(為袁重/其禖祝)¶
<pb:KR4f0012_WYG_018-23b>¶
謝家燕子鬱金堂玉樹東風遶砌長帶得宜男春鬭草¶
衆中推讓杜蘭香¶
　　其二¶
北堂萱草戀王孫膝下含飴阿母恩錯認清郎貪卧雪¶
生兒强比魏蘭根¶
　　題王石谷畫¶
緑樹參差倚碧天波光瀲灧尚湖船烟巒自遶王維墅¶
不必重參畫裏禪¶
<pb:KR4f0012_WYG_018-24a>¶
　　其二¶
初冬景物未蕭條紅葉青山色尚嬌一幅天然圖畫裏¶
維摩僧寺破山橋¶
　¶
　¶
　¶
　¶
　¶
<pb:KR4f0012_WYG_018-24b>¶
　¶
　¶
　¶
　¶
　¶
　¶
　¶
　梅村集巻十八¶
