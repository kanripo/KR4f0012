# -*- mode: mandoku-view; -*-
#+TITLE: 梅村集
#+DATE: 2015-08-25 00:28:27.803645
#+PROPERTY: ID KR4f0012
#+PROPERTY: BASEEDITION WYG    
#+PROPERTY: JUAN 卷十五
<pb:KR4f0012_WYG_015-1a>¶
欽定四庫全書¶
　梅村集巻十五¶
　　　　　　　　　　國子監祭酒呉偉業撰¶
　七言律詩五¶
　　過三峰蘗公話舊¶
霜落千峰曵杖尋筍輿衝雨過髙林埋書草沒松根史¶
洗鉢泉流石磴琴萬事㡬經黄葉夢三生難負碧潭心¶
山童不省團圞話催打溪鐘夜未深¶
<pb:KR4f0012_WYG_015-1b>¶
　　永平田君宗周呉故學博也袁重其識之尤展成¶
　　司李其地相見詢袁年百有二矣索詩紀異并簡¶
　　展成¶
北平車馬訪烟蘿記向夷齊廟下過百嵗共看秦伏勝¶
一經長在漢田何知交已料滄江少耆舊翻疑絶塞多¶
聽罷袁絲數東望酒酣求作絳人歌¶
　　顧西巘侍御同沈友聖虎丘即事¶
註就逍遥賦大風彦先才調擅諸公晴川兩岸憑欄外¶
<pb:KR4f0012_WYG_015-2a>¶
雪嶺千尋攬轡中我昔楚江同宋玉君今呉市訪梁鴻¶
芳洲杜若無能採慚愧當年過渚宫¶
　　其二¶
喻蜀書成楚大夫征帆萬里到江湖鄉心縹緲思黄鶴¶
祖德風流話赤烏問俗駐車從父老尋山著屐共生徒¶
君家自有丹青筆衰白追陪入畫圖¶
　　其三¶
生公石畔廣塲開短簿祠荒閉緑苔山榼偶擕羣吏散¶
<pb:KR4f0012_WYG_015-2b>¶
布㠶無恙故人來争傳五月登髙㑹應改三江作賦臺¶
自是野王思故里可知先賞陸機才¶
　　其四¶
一馬雙僮出野塘論文蕭寺坐匡床花移堠鼓青油舫¶
月映行厨白石廊漫叟短歌傷老大散人長揖恕清狂¶
細將朋友從頭數落落申生(鳬/盟)與沈郎¶
　　贈松江郡侯張升衢(從江寧/遷任)¶
石城門外水東流簫鼓千人最上頭二陸鄉園江畔樹¶
<pb:KR4f0012_WYG_015-3a>¶
三張詞賦郡西樓油幢置酒蓴鱸夜画舫鈎簾秔稻秋¶
聞道青溪行部近兒童欣喜使君游¶
　　贈松郡副守涪陵陳三石(官董/漕)¶
獨上髙城回首難揚雄老去滯微官湖天摇落雲舒巻¶
巫峽蕭森路折盤廿載兵戈違故里千村輸輓向長安¶
京江原是三巴水莫作郫筒萬里看¶
　　贈松郡司李内江王擔四¶
十月江天曉放衙茸城寒發錦城花金隄更植先人栁¶
<pb:KR4f0012_WYG_015-3b>¶
玉壘重看使者車(父侍御治/京口湖堤)庾嶺霜柑書憶弟(弟粤/東令)曲¶
阿春釀夢思家(侍御避亂/僑居丹陽)詩成别冩鵝溪絹㕔壁風篁¶
醉墨斜(善寫/竹)¶
　　贈彭郡丞益甫¶
樓船落日紫貂輕坐嘯胡床雁影横雨過笛生黄歇浦¶
花開夢遶發干城(舊棠/邑令)龍蛇絹素争摇筆(善/書)松杏山河¶
已息兵(杏山/人)慷慨與君談舊事夜深欣共酒杯傾¶
　　十月下澣偕九日過雲閒公讌閬石蒼水齋中同¶
<pb:KR4f0012_WYG_015-4a>¶
　　文饒諸子¶
百里溪山訪舊游南皮賓客盛風流文章座上驚黄絹¶
名字人間愧白頭董相園開三徑夜陸生臺在九峰秋¶
酒酣莫話當年事門外滄江起暮愁¶
　　其二¶
霜落南樓笑語清無端街鼔逼嚴城三江風月尊前醉¶
一郡荆榛笛裏聲花滿應徐陪上讌歌殘稽阮隔平生¶
歸來枕底天涯夢喔喔荒雞已五更¶
<pb:KR4f0012_WYG_015-4b>¶
　　贈松江别駕日照安肇開¶
秋盡西風髩影蒼伏生經術葢公堂雞聲日出秦祠逺¶
鶴唳江空禹蹟荒二水淄澠杯酒合三山樓觀畫圖裝¶
歸來好㗖安期棗不夜城頭是故鄉¶
　　滇池鐃吹¶
碧雞臺榭亂雲中舊是梁王避暑宫銅柱雨來千嶂洗¶
鐵橋風定百蠻通朱鳶縣小輸賨布白象營髙掛柘弓¶
誰唱太平滇海曲檳榔花發去年紅¶
<pb:KR4f0012_WYG_015-5a>¶
　　其二¶
苴蘭城闕鬱岧嶤貝葉金書使者朝海内徵輸歸六詔¶
天邊勲伐定三苗魚龍異樂軍中舞風月蠻姬馬上簫¶
莫向昆明話疏鑿道人知已刦灰消¶
　　其三¶
靄翠奢香祠總荒蘆笙吹徹障雲黄縱擒有䇿新疆定¶
叛服何嘗舊史亡鬼國三年勞薄伐¶
王師五月下殊方瀾滄肯為他人渡不許窺人有夜郎¶
<pb:KR4f0012_WYG_015-5b>¶
　　其四¶
盤江西遶七星關可渡河邊萬仞山隴上舊傳收白帝¶
南中今喜定烏蠻龍坑壯馬看馳驟雞足髙僧任徃還¶
辛苦武侯停節處殘碑零落草斑斑¶
　　儒將¶
河朔功名指顧收身兼使相領諸侯按兵白道調神鶻¶
挾妓青山駕快牛論敵肯輸楊大眼知書不減范長頭¶
他年信史推儒將馬矟清談第一流¶
<pb:KR4f0012_WYG_015-6a>¶
　　俠少¶
寳刀千直氣凌雲俠少新㕘龍武軍栁市博徒珠勒馬¶
柏堂筝妓石華裙招權夜結金安上挾䇿朝干王長君¶
堪笑年年秘書客白頭空守太𤣥文¶
　　山居即事示王惟夏郁計登諸子¶
灌木清漳五畆居山崧簷果釣竿魚金龜典後頻賖酒¶
麈尾燒來為著書對客好穿髙齒屐出門常駕短轅車¶
陸倕張率呼同載三月江南正祓除¶
<pb:KR4f0012_WYG_015-6b>¶
　　九峰詩¶
　　　鳳凰山¶
碧樹丹山千仞岡夫差親獵雉媒塲五茸風動琅玕實¶
三泖雲流沆瀣漿鳥聽和鳴巢翡翠花舒錦翼照文章¶
西施醉唱秦樓曲天半吹簫引鳳凰¶
　　　厙公山¶
厙公石䃭掩莓苔千載陰符戰骨哀鐵鎖任從田父識¶
玉書休為道人開三分舊數江東望二俊終非馬上才¶
<pb:KR4f0012_WYG_015-7a>¶
恨殺圮橋多授受鬬他劉項至今來¶
　　　神山¶
紫葢青童白鹿巾細林仙館鶴書頻洗來丹井千年藥¶
蛻去靈蛇五色鱗洞起春雲招勝侣潭空秋月證前身¶
赤松早見留侯志何况商顔避世人¶
　　　佘山¶
溪堂剪燭話徵君通隠昇平半席分茶笋香來朝命酒¶
竹梧陰滿夜論文知交倒屣傾黄閣妻子誅茅住白雲¶
<pb:KR4f0012_WYG_015-7b>¶
處士盛名收不盡至今山屬佘將軍¶
　　　薛山¶
薛公髙卧始何年學士傳家有墓田枉自布衣登侍從¶
長將雲壑讓神仙坐來石榻蒼苔冷採得溪毛碧藕鮮¶
最愛玉屏山下路月明橋畔五湖船¶
　　　機山¶
蒹葭滿目雁何依内史村邊弔陸機豪士十年貪隠遯¶
通侯三世累輕肥江山麗藻歸文賦京洛浮沉負釣磯¶
<pb:KR4f0012_WYG_015-8a>¶
白袷未還青葢逺辨亡書在故園非¶
　　　横雲山¶
横雲挿漢領諸峰雨過泉飛亂壑松赤壁豈經新戰伐¶
丹楓須記舊游蹤祠荒故相江村鼓客散名園蘭若鐘¶
莫信豢龍雲不去此山雲只為人龍(山有龍母祠/又陸雲故宅)¶
　　　天馬山(一名/干山)¶
龍媒天馬出崑崙青海長留汗血痕此地干將騰劍氣¶
何來逸足鏁雲根石鯨潭影秋風動(山有二石/魚飛去)鐵笛江¶
<pb:KR4f0012_WYG_015-8b>¶
聲夜雨昏(鐵崖/葬處)芻秣可辭銜勒免空山長放主人恩¶
　　　小昆山¶
積玉昆岡絶代無讀書臺上賦呉都君臣割據空祠廟¶
家國經營入畫圖勢去河橋悲士馬詩成山館憶蓴鱸¶
傷心白璧投何處汗簡凄凉陸大夫¶
　　送贑州曾庭聞孝廉移家寧夏¶
十年走馬向天涯回首關河數暮鴉大庾嶺頭初罷戰¶
賀蘭山下不思家詩成磧裏因聞雁書到江南定落花¶
<pb:KR4f0012_WYG_015-9a>¶
夜半酒樓羗笛起軟裘衝雪踏鳴沙¶
　　贈何匡山¶
早年納節卧滄浪回首風塵鬢髪蒼陶令軍營姑孰口¶
(大兵收溧陽/參其軍事)謝公游墅石門莊(後僑寓溧陽太白所謂/石門精舍即其地也)¶
山田種罷輸常税海國歸來認故鄉(何本疁城/人今歸)二月村¶
居春雨足官梅花發為何郎¶
　　題海虞孫子長七十壽圖¶
春秋註就授生徒虞仲祠前一老夫烏几看雲吟菌閣¶
<pb:KR4f0012_WYG_015-9b>¶
布帆衝雨醉菱湖空山撫操彈三峽故國興懐賦兩都¶
同軰半非身徤在為誰冩入煉丹圖(虞有徐神/翁煉丹處)¶
　　觀蜀鵑啼劇有感(并序/)¶
　　　蜀鵑啼者丘子嶼雪為吾兄成都令志衍作也¶
　　　志衍一官逺宦萬里嚴裝愛弟從行故人送别¶
　　　上游梗塞盡室扶擕既舍水而登山甫自滇而¶
　　　入蜀北都覆沒西土淪亡身殉封疆家罹鋒鏑¶
　　　嗚呼三十六口痛碧血之何存一百八盤招游¶
<pb:KR4f0012_WYG_015-10a>¶
　　　魂而莫返無兒可托有弟言歸竄身荆棘之林¶
　　　乞食猿猱之族望蠻烟而奔走脫賊刃以﨑嶇¶
　　　耻趙禮之獨全赤眉何酷恨童烏之不免黄口¶
　　　奚辜爰將委巷之謳展作巴渝之舞庾子山之¶
　　　賦傷心時方板蕩袁山松之歌行路聞且唏戯¶
　　　余也老逐歡游閒逢浩唱在中年早傷於哀樂¶
　　　况昔夢重感乎交朋豈獨伍相窮來憐者有同¶
　　　聲之歎遂使雍門曲罷泫焉如亡邑之人瞻望¶
<pb:KR4f0012_WYG_015-10b>¶
　　　兄兮猶來思悲翁而不見蘭堂客散金谷詩成¶
　　　非關聽伎之吟聊當懐人之什爾¶
花發春江望眼空杜鵑聲切畫簾通親朋形影燈前月¶
家國音書笛裏風百口悔教從鳥道一官催去墮蠶叢¶
雪山盗賊今何處腸斷箜篌曲未終¶
　　其二¶
江關蕭瑟片㠶留䇿馬俄成萬里游失計未能全愛子¶
端居何用覓封侯雲山已斷中宵夢絃管猶開舊日樓¶
<pb:KR4f0012_WYG_015-11a>¶
二月東風歌水調鶺鴒原上使人愁¶
　　其三¶
平生兄弟劇流連髙會南樓盡少年徃事酒杯來夢裏¶
新聲歌板出花前青城道士看游戲白髪衰翁漫放顛¶
雙淚正垂俄一笑認君真已作神仙(劇中志衍/兵解仙去)¶
　　其四¶
過盡蠻江與瘴河還家有弟脱兵戈狂從劇孟千場博¶
老愛優㫋一曲歌紅豆花開聲宛轉緑楊枝動舞婆娑¶
<pb:KR4f0012_WYG_015-11b>¶
不堪唱徹關山調血汚游魂可奈何¶
　　題華山蘗菴和尚畫像(和尚熊姓字魚山直/諫予杖不死後入道)¶
清如黄鵠矯如龍浩刦長搘不壊松四國雞壇趨北面¶
千年雪嶺啓南宗(西銘復社漢月禪燈皆/師令呉江時身所興起)江湖夙世歸¶
梅福經巻殘生繼戴顒諍論總銷隨諫草故人已隠祝¶
融峰(繼公隠南嶽/蘖公本師也)¶
　　其二¶
西南天地嘆無歸漂泊干戈愛息機黄蘖禪心清磬冷¶
<pb:KR4f0012_WYG_015-12a>¶
白雲鄉樹逺㠶微全生詔獄同官在(指姜/如農)乞食江城故¶
老稀(松/陵)布衲綻來還自笑篋中血裹舊朝衣¶
　　戊申上已過呉興家園次太守招飲郡圃之愛山¶
　　臺坐客十人同修禊事余分韻得苔字¶
六客堂西禊飲臺亂山髙會嘯歌開塔懸津樹雨中出¶
鐘送浦㠶天際來同軰酒狂眠怪石前賢墨妙洗蒼苔¶
右軍勝集今誰繼仗有吾家季重才¶
　　立夏日陪園次郡伯過孫山人太白亭落成置酒¶
<pb:KR4f0012_WYG_015-12b>¶
　　分韻得人字¶
春盡山空鶴唳頻亂雲歸處鎖松筠江湖有道容竒士¶
關隴無家出俊人招隠起亭吟社客散仙留冢醉眠身¶
一瓢零落殘詩在誰伴先生理釣緡¶
　　得友人札詢近况詩以答之¶
溪堂六月火雲愁支枕閒窓話貴游王令文章今日進¶
丘公仕宦早年休道衰薄俗甘棲遁才退殘書勉勘讐¶
京雒故人聞徤飯黄塵騎馬夾城頭¶
<pb:KR4f0012_WYG_015-13a>¶
　　八風詩(并序/)¶
　　　余消夏小園風塕然而四至雖泠泠可以折酲¶
　　　已疾而凄其怒號不能無爰居之思避其庶人¶
　　　之雌風乎聊廣其意作為此詩莊列寓言沈謝¶
　　　作賦庶以鳴候蟲而諧比竹若云俟諸輶軒則¶
　　　此不足採也¶
　　其一(東風/)¶
汴水楊花撲面迎飄飄飛過雒陽城陶潛籬畔吹殘醉¶
<pb:KR4f0012_WYG_015-13b>¶
宋玉墻頭送落英油壁馬嘶羅袖舉緑塘波皺畫簾聲¶
獨憐趙后身輕甚斜倚雕䦨待月生¶
　　其二(南風/)¶
玉尺披圖解愠篇相烏髙指越裳天終南雲出松檜響¶
䨇闕雨飛鈴索懸師曠審音吹不競鍾儀懐土操誰傳¶
九疑望斷黄陵廟曽共湘靈拂五絃¶
　　其三(西風/)¶
落日巴山素女秋梧宫蕭瑟唱凉州白團掌内恩應棄¶
<pb:KR4f0012_WYG_015-14a>¶
絳蠟忩前淚未收隴坂征夫蘆管怨玉關思婦杵聲愁¶
可堪益部龍驤鼔獵獵牙旗指石頭¶
　　其四(北風/)¶
萬里扶摇過白登少卿書斷雁難憑蕭梢駿尾依宛馬¶
颯爽雄姿刷代鷹野火燒原青海雪驚沙擊面黑河氷¶
愚公墐户頭如蝟傳道君王獵霸陵¶
　　其五(東南/風)¶
紫葢黄旗半壁中斗牛斜直上游通漫分漢沔魚龍陣¶
<pb:KR4f0012_WYG_015-14b>¶
須仗江湘烏鵲風捩柁引船濡口利禡牙揮扇赭圻功¶
試看片刻周郎火一捲曹公戰艦空(三國志周瑜傳註/黄葢取輕艦十舫)¶
(載燥荻枯柴建旌旗于上時東南風/急同時發火燒盡北船曺公退走)¶
　　其六(西南/風)¶
武帝雄圖卭筰開相如馳傳夜郎回巴童引節旌旄動¶
僰馬隨車塵土來堯女尚應愁赭樹(史記秦皇西南渡/淮水浮江至湘山)¶
(祠逢大風幾不得渡知是堯/女使刑徒伐湘山樹赭其山)楚王從此怕登臺小臣欲¶
進乗槎賦萬里披襟好快哉¶
<pb:KR4f0012_WYG_015-15a>¶
　　其七(東北/風)¶
飛廉熛怒向人間徐福求仙恨未還萬乗雨休封禪樹¶
(史記封禪書始皇上太山/遇大風雨休于大樹下)八神波斷羡門山(史三神山/在渤海中)¶
(患且至則船引風而去始皇時方士皆以風為解/○八神皆在齊北成山斗入海最居齊東北隅)蕭蕭¶
班馬東巡海發發嚴旌北距關錯認祖龍噫氣盛蓬萊¶
咫尺竟誰攀¶
　　其八(西北/風)¶
沛宫親作大風歌徃事彭城奈楚何身䧟重圍逢晦冥¶
<pb:KR4f0012_WYG_015-15b>¶
天留數騎脱干戈(史記項王圍漢王三匝大風從西北/起折木發屋揚沙石窈㝠晝晦楚軍)¶
(亂乃得/遁去)威加河朔金方整地遶幽并殺氣多好祭蚩尤¶
祔風伯飛揚長䕶漢山河¶
　　贈同年嘉定王進士内三¶
槎浦岡頭自種田居然生活勝焦先赤松採藥深山隠¶
白鶴談經古寺禪孺仲清名交宦絶彦方髙行里閭傳¶
曲江細栁新蒲緑回首銅龍對䇿年¶
　　其二¶
<pb:KR4f0012_WYG_015-16a>¶
翠竹黄花一草堂柴門月出課耕桑蘓林投老思遺事¶
譙秀辭徴住故鄉彊飯却扶芒屨徤髙歌脱㡌酒杯狂¶
莫嗟過眼年光易征調初嚴已十霜¶
　　其三¶
先生吟社夜留賓紫蟹黄雞甕面春萬事夢中稱幸叟¶
一家榜下出閒人(内三及二子皆/科第而不仕)君房門第多遷改叔¶
度才名固絶倫(指上谷/江夏)青史舊交餘我在北忩猶得岸¶
烏巾¶
<pb:KR4f0012_WYG_015-16b>¶
　　其四¶
晩嵗風流孰似君烏衣子弟總能文青箱世業髙門在¶
白髪遺經半席分正禮雙龍方矯角釋奴千里又空羣¶
外家流軰非容易肯信衰宗有右軍¶
　　大中丞心康韓公九月還自淮南生日為壽¶
閶闔清秋爽氣來尚書新自上游回八公草木登髙宴¶
九日茱萸置酒臺兵食從容經久計江淮安穏濟時才¶
尊前好唱南山曲笳鼓西風笑語開¶
<pb:KR4f0012_WYG_015-17a>¶
　　贈李膚公五十¶
先德傳家歴苦辛汗青零落剰閒身雲山笑傲容遺叟¶
松菊招尋見故人猶有田園供伏臘豈無書巻慰沉淪¶
只看五月開樽宴撥刺江魚入饌新¶
　　庚戍梅信日雨過鄧尉哭剖石和尚遇大雪夜宿¶
　　還元閣¶
筍輿衝雨哭參寥宿鳥啾鳴萬象凋北寺九成新妙塔¶
(師修報恩/塔初成)南湖千頃舊長橋雲堂過飯言猶在(去嵗與/師同飯)¶
<pb:KR4f0012_WYG_015-17b>¶
(山/閣)雪夜挑燈夢未消最是曉鐘敲不寐半天松栝影蕭¶
蕭¶
　　其二¶
投老相期共閉關(師有招住/山中之約)影堂重到淚潺潺身居十¶
地莊嚴上(師初刻/華藏圖)道出三峰𤣥要間壊衲風光青桂冷¶
(四宜堂叢/桂最盛)殘經燈火白雲閒吾師末句分明在雪裏梅¶
花雨後山¶
　　送許堯文之官莆陽¶
<pb:KR4f0012_WYG_015-18a>¶
烏石烟巒列畫圖䨇旌遥喜入名都路經鷓嶺還龍嶺¶
符剖鴛湖更鯉湖訪舊草堂搜萬巻吟詩别墅補千株¶
知君不淺絃歌興别有髙樓起望壺¶
　　其二¶
榕陰五馬快驂驔親到游洋古越南抹麗香分魚魫細¶
荔支漿勝橘奴甘鮫宫月映浮春嶼蜃市烟消見夕嵐¶
此去褰帷先問俗上溪秋色正堪探¶
　　感舊贈蕭明府¶
<pb:KR4f0012_WYG_015-18b>¶
　　　余年三十有一以已夘七月奉命封延津孟津¶
　　　兩王於禹州過汴梁登梁孝王臺適學使者會¶
　　　課屬郡知名士於臺上因與其人諮訪古蹟徘¶
　　　徊久之而後行逾三十三年雒陽蕭公涵三從¶
　　　道臣左官來治吾州拭目驚視云曽識余則蕭¶
　　　公乃臺上諸生中一人也感舊太息為賦此詩¶
三十張旌過大梁繁臺憑眺遇蕭郎黄河有恨歸遺老¶
朱邸何人問故王授簡肯忘羣彦會棄繻誰識少年裝¶
<pb:KR4f0012_WYG_015-19a>¶
長卿駟馬髙車夢卧疾相逢話草堂¶
　　同孫洗心郁静巖家純祜過福城觀華嚴會¶
不求身世不求年二六時中小有天今日雲門纔喫棒¶
多生山谷少安禪茶鐺藥臼隨時供蒲笠蕉團到處眠¶
撒手懸崖無一事經聲燈火覺王前¶
　¶
　¶
　¶
<pb:KR4f0012_WYG_015-19b>¶
　¶
　¶
　¶
　¶
　¶
　¶
　¶
　梅村集巻十五¶
